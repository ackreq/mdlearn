## پیشگفتار

این مجموعه به‌عنوان یک پروژه دانشگاهی تهیه شده و با هدف آموزش زبان نشانه‌گذاری **Markdown** و ابزار **Pandoc** به مبتدیان نوشته شده است. خوانندگان در این مجموعه با مفاهیم و کاربردهای مارک‌دون در نگارش مستندات فنی، گزارش‌ها و استفاده‌های روزمره آشنا می‌شوند و همچنین یاد می‌گیرند چگونه مستندات را به فرمت‌های مختلف تبدیل کرده و خروجی‌های متنوعی با کمک پنداک تولید کنند. مطالب به‌صورت گام‌به‌گام، از مقدمات تا مفاهیم پیشرفته، همراه با مثال‌های عملی ارائه شده‌اند.

برای بهره‌گیری بهتر، پیشنهاد می‌شود فصل‌ها به‌ترتیب مطالعه شده و تمرین‌های پایانی هر بخش تکمیل شوند. تجربه نشان داده است که یادگیری زمانی مؤثرتر خواهد بود که خواننده خود به‌طور عملی مفاهیم را تمرین کرده، روش‌ها و امکانات مختلف را تجربه کند و آموخته‌ها را در عمل به کار گیرد.

مطالب ارائه شده در این مجموعه از منابع مختلف گردآوری شده و بخش عمده فصل اول آن از کتاب [The Markdown Guide اثر Matt Cone](https://www.markdownguide.org/) اقتباس شده است. این اثر تحت لایسنس **CC BY-SA 4.0** منتشر شده و مجموعه حاضر نیز به تبع آن تحت همان لایسنس ارائه می‌شود.

**تهیه‌کننده**: محمدرضا روستا

```admonish quote title="نقل قول"
نوشتن، روش ما برای توضیح دادن جهان به خودمان است.
```
