## پیشگفتار

این کتاب با هدف آموزش زبان نشانه‌گذاری Markdown به دانشجویان تهیه شده است. هدف اصلی، آشنایی شما با اصول و کاربردهای Markdown برای نگارش مستندات فنی، گزارش‌ها، فایل‌های README و استفاده روزمره به شکلی ساده، خوانا و استاندارد است.

این کتابچه به‌منظور تدریس و استفاده در _*ترم مهر 1404*_ و با همکاری استاد حجت _*فرزادفرد*_ گردآوری شده است. تلاش شده تا مباحث به ترتیب منطقی از مقدمات تا مفاهیم پیشرفته تنظیم شود و همراه با مثال‌های عملی ارائه گردد.

برای استفاده بهتر از این کتاب، پیشنهاد می‌شود فصل‌ها را به ترتیب مطالعه کرده و تمرین‌های پایانی هر بخش را انجام دهید. تجربه نشان داده است که یادگیری Markdown زمانی کامل می‌شود که دانشجو خود دست به نگارش بزند و ساختارهای مختلف را آزمایش کند.

در پایان برخی فصل‌ها، مجموعه‌ای از پرسش‌های چهارگزینه‌ای و تمرینات عملی گنجانده شده است تا به یادگیری بهتر مفاهیم و تقویت مهارت نگارش Markdown کمک کند.

مطالب ارائه شده در این مجموعه از منابع گوناگون گردآوری شده و بخش عمده آن از کتاب [The Markdown Guide اثر Matt Cone](https://www.markdownguide.org/) فراهم آمده است.

**تهیه‌کننده**: محمدرضا روستا  
**ترم تحصیلی**: مهرماه 1404

```admonish quote title="نقل قول"
نوشتن، روش ما برای توضیح دادن جهان به خودمان است.
```
