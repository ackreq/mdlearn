## تنظیمات از پیش تعیین شده

پنداک به شما این امکان را می‌دهد که تنظیمات و گزینه‌های مختلفی که معمولاً در خط فرمان می‌نویسید، در یک فایل YAML ذخیره کنید و به جای تایپ مکرر همه‌ی آن‌ها، فقط به آن فایل ارجاع دهید.

YAML (مخفف YAML Ain't Markup Language) یک فرمت متنی ساده و خوانا برای ذخیره‌سازی داده‌ها و پیکربندی‌هاست. در اینجا از YAML برای تعریف گزینه‌ها و پارامترهای پنداک استفاده می‌کنیم. فایل YAML ساختار ساده‌ای دارد و با فاصله‌ها و تورفتگی‌ها (indentation) گزینه‌ها و مقادیر را مشخص می‌کند.

به زبان ساده:

- شما یک فایل متنی با فرمت **YAML** می‌سازید که داخل آن گزینه‌ها و پارامترهای مورد نظرتان برای پنداک را تعریف می‌کنید.
- سپس در خط فرمان به جای نوشتن همه‌ی گزینه‌ها، فقط می‌نویسید:

```sh
pandoc input.md -o output.pdf --defaults /path/to/file.yaml
```

- پنداک تمام تنظیمات داخل فایل YAML را به‌صورت خودکار اعمال می‌کند.

مثال ساده از یک فایل YAML:

```yaml
pdf-engine: xelatex
toc: true
number-sections: true

variables:
  geometry: "a4paper, margin=2.5cm"
  mainfont: Yas
  fontsize: 12pt
```

حالا کافی است فقط بنویسید:

```sh
pandoc input.md -o output.pdf --defaults config.yaml
```

و همه‌ی گزینه‌ها به طور خودکار اعمال می‌شوند. این روش مخصوصاً وقتی دستور پنداک شما طولانی است یا چندین گزینه تکراری دارد بسیار مفید است و کار با پنداک را راحت‌تر می‌کند.

گزینه های زیر یک نمونه‌ای ایده‌آل برای زبان فارسی می‌باشد:

```yaml
pdf-engine: xelatex
top-level-division: chapter # part, section

variables:
  geometry: "a4paper, margin=1.3in"
  fontsize: 12pt
  header-includes:
    - \usepackage{hyperref}
    - \usepackage{xepersian}
    - \settextfont{XB Niloofar}
    - '\renewcommand{\labelitemi}{\tiny\textbullet}' # Set the size of bullet points to small
```

جدول زیر، هر کدام از گزینه‌های تعریف‌ شده در فایل YAML بالا توضیح می‌دهد:

|                               گزینه                               |                     توضیح                      |
| :---------------------------------------------------------------: | :--------------------------------------------: |
|             <div dir="ltr">pdf-engine: xelatex</div>              | موتور PDF برای پشتیبانی بهتر از فونت‌های فارسی |
|         <div dir="ltr">top-level-division: chapter</div>          |             تعیین سطح اصلی بخش‌ها              |
|      <div dir="ltr">geometry: "a4paper, margin=1.3in"</div>       |          تنظیم اندازه کاغذ و حاشیه‌ها          |
|                <div dir="ltr">fontsize: 12pt</div>                |                اندازه فونت متن                 |
|               <div dir="ltr">header-includes</div>                |    هدرهایی که قبل از شروع سند تعریف می‌شوند    |
|            <div dir="ltr">\usepackage{hyperref}</div>             |          فعال‌کردن لینک‌ها و ارجاعات           |
|            <div dir="ltr">\usepackage{xepersian}</div>            |           پشتیبانی کامل از متن فارسی           |
|          <div dir="ltr">\settextfont{XB Niloofar}</div>           |             تعیین فونت اصلی فارسی              |
| <div dir="ltr">\renewcommand{\labelitemi}{\tiny\textbullet}</div> |          کوچک کردن گلوله‌های لیست‌ها           |

## ترکیب زبان‌های مارک‌آپ

پیش‌تر توضیح داده شد که Pandoc فایل ورودی را ابتدا به یک **زبان میانی** تبدیل می‌کند. بر این اساس، امکان دارد فایل ورودی شامل چند زبان مارک‌آپ مختلف باشد و Pandoc همه آن‌ها را به **درخت نحو انتزاعی (AST)** تبدیل می‌کند.

به عنوان مثال، یک فایل ورودی می‌تواند شامل **Markdown**، **LaTeX** و **HTML** باشد:

#### بخش LaTeX

برای مشخص کردن اطلاعات سند، مانند **عنوان، نویسنده و تاریخ** می‌توان از LaTex استفاده کرد و همچنین برای **نوشتن فرمول‌های ریاضی یا محتوای پیشرفته** که Markdown پشتیبانی محدودی از آن‌ها دارد:

```tex
\title{نام اثر}
\author{محمدرضا روستا}
\date{}
\maketitle


The area of a circle is $A = \pi r^2$.

$$
f(x) = \int_{0}^{\infty} e^{-t^2} dt
$$
```

#### بخش مارک‌دون

بخش عمده سند که دارای متن‌های ساده‌تر است با مارک‌دون نوشته می‌شوند، زیرا کار با آن سریع‌تر و راحت‌تر است:

```rtl
## بخش اول

متن نوشته شده با Markdown

- لیست با آیتم شماره ۱
- لیست با آیتم شماره ۲

کلمات با **تأکید** و ~~خط‌خوردگی~~
```

#### بخش HTML

برای پوشش محدودیت‌های مارک‌دون، مانند لاتک میتوان می‌توان از تگ‌های html هم استفاده کرد. به‌عنوان مثال برای **مرکزچین کردن متن یا جدول**:

```rtl
<div align="center">

| جدول | نمونه |
| --- | --- |
| مورد اول | مورد دوم |
| مورد سوم | مورد چهارم

<div>
```

سه بخش آورده شده در بالا می‌توانند همگی در یک فایل واحد قرار بگیرند و Pandoc همه آن‌ها را به زبان میانی تبدیل کرده و خروجی نهایی را به‌صورت صحیح تولید می‌کند.
