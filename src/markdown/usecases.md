## چرا از مارک‌دون استفاده کنیم؟

- مارک‌دون برای همه‌چیز قابل استفاده است. از ساخت وب‌سایت و نوشتن اسناد و یادداشت‌ها گرفته تا کتاب، ارائه، ایمیل و مستندات فنی.
- مارک‌دون بر پایه متن ساده (Plain Text) است که هر ویرایشگری می‌تواند آن را بخواند و ویرایش کند.
- این فرمت بسیار سبک است و کمترین تأثیر را روی محتوای اصلی می‌گذارد.
- وب‌سایت‌هایی مثل Reddit، GitHub و بسیاری از اپلیکیشن‌های دسکتاپ و تحت وب از آن پشتیبانی می‌کنند.

## موارد استفاده

این‌ها فقط چند نمونه برای شروع هستند؛ مطمئناً در ادامه ایده‌های بیشتری به ذهن‌تان خواهد رسید:

- **مستندسازی**: مارک‌دون یک انتخاب مناسب برای مستندات فنی است. شرکت‌هایی مثل GitHub به شکل فزاینده‌ای برای مستندات خود از آن استفاده می‌کنند.
- **یادداشت‌برداری**: سریع، ساده و به‌راحتی قابل یادگیری؛ مارک‌دون بهترین سینتکس برای یادداشت‌های دیجیتال است.
- **اسناد قابل انتشار**: با نرم‌افزارهای ویرایش مارک‌دون می‌توانید اسناد خود را بنویسید و به PDF یا HTML خروجی بگیرید.
- **وب‌سایت‌ها**:مارک‌دون برای وب طراحی شده است و ابزارهای متعددی برای تولید محتوای وبلاگ و سایت وجود دارد. (نمونه آن [Markdown Guide](https://www.markdownguide.org/))
- **ایمیل**: برای نگارش ایمیل‌های تمیز و ساختارمند با قالب‌بندی ساده.
