## ویرایشگرها

برای نوشتن و استفاده از مارک‌دون، پیش از هر چیز نیاز به یک ویرایشگر مناسب است. ویرایشگرهای متعددی برای همه پلتفرم‌ها وجود دارد، اما با توجه به راست‌به‌چپ بودن زبان فارسی (RTL)، تعداد ویرایشگرهایی که این قابلیت را به خوبی پشتیبانی می‌کنند محدود است. این موضوع انتخاب‌ها را کمتر و تصمیم‌گیری را دشوارتر می‌کند.

```admonish warning title="توجه"
با در نظر داشتن توضیحات بالا، برای حفظ انسجام و سهولت در آموزش، پیشنهاد می‌شود همه از یک ویرایشگر مشخص و سازگار استفاده کنند.
```

ویرایشگرهای مناسب برای هر پلتفرم در ادامه لیست شده‌اند. با کلیک روی هر نام می‌توانید به صفحه دانلود مربوطه مراجعه و برنامه را نصب کنید:

- **💻 دسکتاپ (ویندوز، مک و لینوکس)**:

  - [Ghostwriter](https://ghostwriter.kde.org/) _(پیشنهادی)_
  - [MarkText](https://github.com/marktext/marktext)

- **📱 اندروید**:

  - [Markor](https://github.com/gsantner/markor) _(پیشنهادی)_
  - [Simplenote](https://simplenote.com)

- **🍏 iOS و وب**:

  - [Simplenote](https://simplenote.com) _(پیشنهادی)_
  - [StackEdit](https://stackedit.io/)

## نحوه کارکرد

وقتی شما با مارک‌دون می‌نویسید، متن شما در قالب یک فایل متنی با پسوند `.md` یا `.markdown` ذخیره می‌شود. اما بعد چه اتفاقی می‌افتد؟ چگونه فایل مارک‌دون شما به HTML یا PDF تبدیل می‌شود؟

برنامه‌های مارک‌دون از چیزی به نام پردازشگر مارک‌دون (Markdown processor) استفاده می‌کنند که گاهی به آن «پارسر» هم گفته می‌شود. این پردازشگر متن مارک‌دون را گرفته و آن را به فرمت HTML تبدیل می‌کند. در این مرحله، سند شما قابل مشاهده در مرورگر وب یا آماده چاپ کردن است.

تصویر زیر این روند را نشان میدهد:

<div style="text-align: center;">
  <img src="../files/Markdown/editors-howto.png" alt="مراحل خروجی گرفتن از کد مارک‌دون" title="مراحل خروجی گرفتن از کد مارک‌دون"
    style="max-width: 100%; height: auto;">
</div>

خلاصه روند در چهار مرحله تقسیم می‌شود:

1. یک فایل مارک‌دون با پسوند `.md` یا `.markdown` ایجاد کنید.
2. این فایل را در برنامه مارک‌دون باز کنید و شروع به نوشتن کنید.
3. برنامه مارک‌دون، فایل شما را به یک صفحه HTML تبدیل می‌کند.
4. می‌توانید صفحه HTML را در مرورگر ببینید یا آن را به فرمت‌های دیگری مثل PDF تبدیل کنید.

ممکن است با توجه به برنامه‌ای که استفاده می‌کنید، نحوه انجام این مراحل کمی متفاوت باشد، اما کلیت روند همین است.
